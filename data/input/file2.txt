Також визначення атрибутів може допомогти у визначенні соціальних та 
демографічних характеристик, таких як вік, стать, одяг та інші. Приклад 
атрибутів для відео продемонстровано на рисунку 1.1. 
Рисунок  1.1 - Приклад атрибутів для відео 
Окремо важливо виділити роботу з текстом та звуком. Визначення цих 
атрибутів може допомогти визначати наявність номерів, рекламних банерів, 
тексту на екрані, генерувати автоматичні субтитри та визначати звукові події 
[29, 30]. 
Кількість залучених атрибутів одночасно може залежати від задачі, але 
використання великої кількості моделей значно уповільнює процес 
визначення атрибутів для цілого відео, тому задача зменшення вимог до 
обчислювальних ресурсів стає нагальною та потребує покращень. 
1.2. Архітектура моделей для роботи з відео 
36 
При аналізі відео вибір архітектури нейронної мережі стає дуже 
важливою задачею, так як, на відміну від інших задач, пов’язаних із 
комп’ютерним зором, необхідно враховувати послідовну залежність між 
кадрами у відео. В той же час використання інших підходів, основаних на 
математичних методах, є неефективним через їх низьку точність та швидкість 
при аналізі сучасного відеоконтенту через постійну тенденцію до ускладнення 
структури відеоконтенту. 
На противагу цьому, нейронні мережі мають можливість враховувати 
просторові та часові залежності, що дозволяє ефективно аналізувати контекст 
кадрів та визначати залежності між ними [30]. Також важливо звернути увагу 
на останні розробки в сфері нейронних мереж для обробки візуальних даних, 
а 
саме візуальні трансформери для відео. Вони дозволяють не тільки 
використовувати механізм самоуваги, який значно покращує точність 
моделей, але й аналізувати декілька кадрів одночасно, враховуючи послідовну 
залежність [23]. 
1.2.1. Рекурентні нейронні мережі 
Рекурентні нейронні мережі є одним із стандартних підходів для 
вирішення задач з обробки послідовних даних, таких як часові ряди, текст, 
аудіо чи відео. Особливістю рекурентних нейронних мереж є можливість 
зберігати внутрішній стан системи, тим самим запам’ятовуючи важливу 
інформацію, отриману із попередніх кадрів. Далі, при обробці, ця інформація 
використовується для аналізу та модифікується для подальших обчислень. Ця 
властивість робить рекурентні нейронні мережі корисними в задачах, де 
важливий контекст або залежності між елементами в ланцюгу обробки, такими 
як сигнали чи кадри [31, 32]. 
37 
Архітектура рекурентних нейронних мереж базується на циклічних 
зв’язках між вузлами, інформація з яких проходить по вузлах послідовно. 
Також є модифікації, коли при аналізі інформація може проходити в обидва 
боки. Це дозволяє більш детально розглядати послідовності та отримувати 
значно більше інформації. Проте в цьому випадку нейронна мережа має 
декілька обмежень. Через проходження в обидва боки модель має отримувати 
відразу всю послідовність, щоб мати можливість запустити аналіз з кінця. 
Таким чином, модель втрачає можливість працювати в режимі реального часу, 
так як необхідно отримати достатню кількість елементів для запуску. Також ці 
моделі обмежені за довжиною, що означає, що після того, як модель 
відпрацює, треба запускати її заново без можливості перенести попередні 
стани, утворені при аналізі, на нову модель. На противагу цьому, звичайні 
рекурентні мережі можуть працювати з будь-якою довжиною, і у випадку 
надходження нових даних вони можуть продовжити з місця, де завершили 
попередній аналіз. Також при використанні двосторонніх рекурентних 
нейронних мереж треба враховувати, що кількість аналізу на таких шарах 
мережі подвоюється, що призводить до значного збільшення обчислень 
[33,34]. 
Завдяки можливості рекурентних нейронних мереж ефективно 
працювати з числовими рядами їх можна використовувати для аналізу 
відеоконтенту. вони можуть ефективно себе показувати в задачах визначення 
зміни планів та сцен. Завдяки зберіганню інформації про попередні стани вони 
можуть ефективно визначити силу зміни наповнення кадрів та навіть 
визначати складні переходи, такі як затухання чи повільні переходи між 
сценами [35]. 
При навчанні рекурентних нейронних мереж важливо звернути увагу на 
проблеми з згасаючим градієнтом, які можуть виникати при обробці довгих 
послідовностей, та можливості зберігати в пам’яті інформацію. З метою 
вирішення цих проблем були розроблені модифікації рекурентних нейронних 
38 
мереж — LSTM та GRU. Вони є різновидом рекурентних нейронних мереж, 
які дозволяють уникати згасаючого градієнту та зберігати довгострокові 
залежності завдяки використанню механізму керування інформацією, а саме 
через додавання спеціальних воріт, які дозволяють видаляти з пам’яті 
неактуальну інформацію [31, 36]. Це є важливим нововведенням, особливо для 
задач визначення зміни сцен та планів, так як зберігання інформації про старі 
сцени та кадри може вплинути на визначення нових переходів. 
Під час практичного застосування рекурентних нейронних мереж 
важливо враховувати, що, не зважаючи на високу точність при обробці 
залежностей між даними, ці моделі мають високу складність обчислень і 
сильно залежать від довжини послідовності [37]. Також ця архітектура не має 
можливості враховувати просторові залежності, що може значно ускладнити 
процес визначення концепту, закладеного в кадри.  
1.2.2. Згорткові нейронні мережі  
Згорткові нейронні мережі широко використовуються для обробки 
візуальних даних завдяки їх здатності виділяти просторові залежності. 
Особливість цих нейронних мереж полягає у використанні операцій згортки з 
метою визначення локальних ознак об’єктів на зображенні. Операція згортки 
— це математична операція, яка базується на використанні фільтрів до вхідних 
даних. На перших рівнях нейронної мережі операції згортки зазвичай 
виділяють базові характеристики зображення, такі як краї об’єктів, текстури, 
контури, переходи кольорів та подібні характеристики. У подальших шарах 
операції згортки починають виділяти більш складні ознаки, які дозволяють 
виявляти складні закономірності на зображенні [38]. 
Особливістю згорткових нейронних мереж є їх можливість самостійно 
вчитися виділяти ознаки об’єктів, що, на відміну від математичних підходів, 
дозволяє відмовитися від ручного проектування дескрипторів. Завдяки 
39 
використанню великої кількості згорткових шарів модель поступово аналізує 
вхідні дані та поступово виділяє базові ознаки, а потім з них може виділяти 
більш складні та змістовні. Таким чином, модель будує ієрархічне 
представлення даних, що значно покращує точність класифікації. Також 
важливим фактором під час використання згорткових нейронних мереж є 
використання спільних фільтрів для згорткових шарів. Так як фільтри 
використовують спільні ваги, це дозволяє значно зменшити кількість 
параметрів у нейронній мережі, що, у свою чергу, дозволяє згортковим 
нейронним мережам мати менший ризик перенавчання [39]. 
Також важливо зауважити, що згорткові нейронні мережі мають гарну 
адаптивність до зміщення та масштабування об’єктів. Ця адаптивність 
досягається шляхом використання пулінгових шарів (pooling). Пулінгові шари 
зменшують кількість даних, при цьому зберігаючи ключову інформацію. 
Найбільш розповсюдженим варіантом пулінгу даних є вибір найбільшого 
значення в локальній області (max pooling). Це дозволяє робити мережу менш 
чутливою до невеликих змін у положенні об’єкта. Можливість адаптуватися 
до зміщення та зміни розміру є дуже важливою при аналізі відеоконтенту, так 
як це дозволяє краще аналізувати об’єкти, які переміщуються в кадрі [40]. 
Для покращення продуктивності були розроблені різні модифікації 
згорткових нейронних мереж, такі як ResNet, EfficientNet та Inception. При 
розробці були представлені нові механізми для обробки зображень, що 
дозволили значно підвищити точність та продуктивність моделей. 
Архітектура згорткової нейронної мережі ResNet представила механізм 
залишкових зв’язків, який дозволив передавати інформацію між шарами. 
Використання цього механізму дозволило запобігти проблемам затухаючого 
градієнту в глибоких нейронних мережах та дозволило розробляти значно 
глибші моделі для кращого визначення ознак на зображенні. Інші модифікації 
також були спрямовані на покращення точності та підвищення швидкодії 
згорткових нейронних мереж [22, 41]. 
40 
Проте, незважаючи на свої переваги, згорткові нейронні мережі мають 
складності при роботі з часовими залежностями, що є важливим етапом при 
обробці відеоконтенту. Для вирішення цієї проблеми згорткові нейронні 
мережі часто комбінують з іншими типами нейронних мереж, які можуть 
ефективно працювати з часовими залежностями, такими як рекурентні 
нейронні мережі чи трансформери. Таким чином, можливості визначення 
просторових ознак можуть бути поєднані з визначенням часових залежностей 
для обробки відеоконтенту. Проте недоліком цього підходу є складність 
моделі та потреба в більших обчислювальних ресурсах [42, 43]. 
Також для вирішення проблеми з часовими залежностями було 
розроблено тривимірні згорткові нейронні мережі, які стали основою для 
обробки відеоконтенту. Використання цього підходу дозволило, на відміну від 
стандартної двовимірної згортки, оброблювати просторові та часові 
залежності завдяки застосуванню тривимірної згортки, яка одночасно може 
працювати з шириною, висотою та глибиною даних. Це дозволяє враховувати 
зміни які відбуваються між кадрами, чи при роботі з тривимірними даними. 
Цей підхід може активно застосовуватися при роботі з відеоданими, медичною 
візуалізацією та іншими сферами, де може бути потрібна робота з 
тривимірними даними [44, 45]. 
є 
Важливою характеристикою тривимірних згорткових нейронних мереж 
великий розмір ядер згортки, що дозволяє враховувати як локальні 
особливості, так і глобальні залежності між даними. Завдяки цій 
характеристиці тривимірні згорткові нейронні мережі можуть кодувати 
просторово-часові ознаки та на їх основі розпізнавати важливі зміни у часовій 
послідовності. Це дозволяє ефективно використовувати тривимірні згорткові 
нейронні мережі для задач моніторингу, розпізнавання дій чи визначення 
зміни планів та сцен [47]. 
Недоліком використання тривимірних згорткових нейронних мереж є 
висока обчислювальна складність та швидкість обробки. Ця проблема 
41 
зумовлена потребою збільшення розміру ядра для аналізу та збільшення його 
розмірності, що в свою чергу значно підвищує кількість параметрів. При 
збільшенні кількості параметрів виникає не лише проблема зі швидкістю 
обчислень, але й проблема з навчанням таких моделей. При збільшенні 
розміру моделі необхідно враховувати потребу в збільшенні кількості 
навчальних даних, щоб уникнути перенавчання моделі та забезпечити її 
можливість навчатися узагальнювати знання. Але кількість розмічених 
тривимірних даних є значно меншою та потребує значно більшої роботи для 
накопичення цих даних, та потенційної розмітки їх. Також такі моделі 
потребують спеціальних методів регуляризації з метою ефективного навчання, 
що впливає на подальшу складність оптимізації таких моделей. 
З метою покращення швидкодії таких моделей активно використовують 
методи оптимізації. Але, крім класичних методів оптимізації, таких як прунінг, 
квантування чи дистиляція знань, для тривимірних згорткових нейронних 
мереж також застосовуються методи розрідженої згортки. Застосування 
методів розрідженої згортки дозволяє обробляти тільки найбільш важливі 
елементи та особливості, що дозволяє значно зменшити кількість необхідних 
обчислень. Також застосування просторово-розділених згорток дозволяє 
мінімізувати витрати на обчислення, при цьому зберігаючи точність 
розрахунків. Також було розроблено просторові нормалізації для більш 
ефективної роботи з тривимірними даними з метою вирівнювання розподілу 
даних [47]. 
Хоча практичне застосування тривимірної згортки охоплює багато сфер, 
найбільше вони застосовуються для розпізнавання об’єктів, аналізу поведінки, 
відстеження рухів та в медичній діагностиці, де застосування тривимірних 
згорткових нейронних мереж допомагає виявляти патології та аномалії. Також 
тривимірні згорткові нейронні мережі можуть застосовуватися в автономному 
водінні завдяки їх можливості розпізнавати об’єкти та перешкоди під час руху 
[48, 49]. У випадку з визначенням зміни сцен та планів використання 
42 
тривимірних згорткових нейронних мереж дозволяє ефективно знаходити 
зміни сцен та планів, основуючись на об’єктах, присутніх у кадрах, та 
визначаючи ключові концепти, закладені у відповідні сцени та плани. 
1.2.3. Моделі на основі трансформерів 
Архітектури на основі трансформерів початково були розроблені для 
обробки послідовностей, таких як текст, і стали головним інструментом у їх 
обробці. Ця архітектура змогла значно підвищити ефективність роботи з 
текстом завдяки введенню механізму самоуваги, який дозволяє моделі 
одночасно зосереджуватися на різних частинах вхідних даних. Цей механізм 
забезпечує можливість моделей ефективно виявляти зв’язки між елементами в 
послідовності, незважаючи на відстань між елементами [50]. 
Механізм самоуваги працює шляхом обчислення ваг для кожної пари 
елементів у моделі, таким чином модель може визначати важливість кожного 
елементу відносно інших елементів. Внаслідок цього, елемент може мати 
сильні зв’язки з іншими елементами, які можуть знаходитися в іншій частині 
послідовності. Завдяки цьому моделі архітектури трансформер можуть 
моделювати довгострокові залежності набагато краще, ніж рекурентні 
нейронні мережі, яким важко утримувати важливу інформацію для довгих 
послідовностей, таких як тривалі відео чи великі обсяги тексту [51]. 
Також при проходженні по моделі архітектури трансформер дані 
обробляються паралельно, що є великою перевагою порівняно з рекурентними 
нейронними мережами, які обробляють всі дані послідовно. Завдяки цьому 
такі моделі набагато швидше навчати, і потім вони набагато швидше 
працюють, ніж рекурентні нейронні мережі, особливо для моделей, які 
працюють з великими наборами даних. Також ця архітектура легко 
адаптується для роботи з різними задачами, що робить її підходящою для 
аналізу аудіо, зображень та відео [52]. 
43 
Візуальні трансформери стали адаптацією класичних трансформерів з 
фокусом на аналіз зображень. Тоді як згорткові нейронні мережі аналізують 
зображення за допомогою локальних фільтрів, які виділяють ознаки, візуальні 
трансформери розбивають початкове зображення на невеликі частини – патчі. 
Далі ці патчі подаються як послідовність токенів, що подібно до стандартних 
трансформерів, де у ролі токенів були слова. Потім кожен патч кодується у 
вектор фіксованої довжини, і набір цих векторів подається на вхід моделі [53]. 
Завдяки такому підходу до аналізу початкових даних візуальні 
трансформери отримують здатність до моделювання глобальних залежностей 
між частинами зображення. В результаті, на відміну від згорткових нейронних 
мереж, модель враховує не тільки локальні ознаки, а й фокусується на зв’язках 
між віддаленими елементами на зображенні завдяки механізму самоуваги. Це 
дозволяє значно краще розуміти контекст зображення, що значно підвищує 
точність у таких задачах, як класифікація сцен, визначення об'єктів, опис 
зображення [54]. 
Працюючи з архітектурою візуальних трансформерів, важливо 
враховувати, що моделі на основі цієї архітектури потребують великих 
обчислювальних ресурсів та великої кількості даних для навчання. Це 
викликано квадратичною складністю відносно кількості вхідних токенів у 
механізмі самоуваги. 
Для роботи з відео було розроблено модифікацію візуальних 
трансформерів, яка отримала назву “візуальні трансформери для відео”. 
Основною особливістю архітектури візуальних трансформерів для відео є 
можливість аналізувати одночасно просторові та часові залежності у відео, що 
дозволяє моделювати складні взаємодії між об’єктами, переміщення об’єктів 
між кадрами та визначати контекст сцен [23]. 
Аналогічно до візуальних трансформерів, де вхідне зображення 
розбивається на патчі, у візуальних трансформерах для відео вхідні дані 
розглядаються як тривимірний об’єкт. Враховуючи цю особливість, кожен 
44 
патч охоплює не лише просторові особливості, а й часові залежності. Це 
дозволяє моделі враховувати одночасно і просторові характеристики окремих 
кадрів, і часові залежності між ними. 
Механізм уваги у візуальних трансформерах для відео застосовується як 
до просторових, так і до часових залежностей, що дозволяє моделі звертати 
увагу на зміну положення об’єктів, які рухаються протягом декількох кадрів, 
та як змінюється контекст сцен протягом часу. Ця особливість робить 
архітектуру візуальних трансформерів для відео особливо ефективною при 
вирішенні задач класифікації дій, прогнозування руху, виявлення аномалій та 
визначення зміни сцен, основуючись на контексті [55]. 
Також, на відміну від рекурентних нейронних мереж чи тривимірних 
згорткових нейронних мереж, моделі на основі архітектури візуального 
трансформеру для відео не обмежуються локальними залежностями в даних, а 
й застосовують глобальну увагу до всього відео. Це дозволяє моделі 
враховувати довгострокові зв’язки між подіями, які можуть відбуватися в 
різних частинах відео. 
Проте, так як механізм самоуваги має квадратичну складність відносно 
кількості токенів, архітектура візуальних трансформерів для відео має високі 
вимоги до обчислювальних ресурсів, особливо для довгих відео. Для 
зменшення обчислювальної складності, крім класичних методів оптимізації 
моделей, також часто застосовують токенізацію за ключовими моментами, 
виділяючи найважливіші кадри для зменшення кількості обчислень, 
розділяють відео приблизним розмежуванням для поступового аналізу або 
розділяють механізм самоуваги на просторову та часову компоненти для 
зменшення складності обчислень [55]. 
Архітектура візуальних трансформерів для відео має гарну адаптивність 
та підходить для вирішення широкого спектру задач, включаючи детекцію 
об’єктів, сегментацію відео, прогнозування руху чи визначення зміни сцен та 
планів. Але важливо враховувати, що ця архітектура чутлива до шумів, таких 
45 
як рух камери чи зміни освітлення, через що відео часто потребують 
додаткової обробки перед аналізом. 
1.2.4. Гібридні архітектури 
Для вирішення задачі визначення зміни сцен та планів можливо 
застосовувати гібридні архітектури, які можуть поєднувати необхідні 
архітектури, досягаючи одночасної та ефективної обробки просторових та 
часових характеристик. Вибір гібридних архітектур базується на інтеграції 
сильних сторін різних підходів. Поєднання згорткових нейронних мереж 
разом з рекурентними нейронними мережами є розповсюдженим підходом для 
аналізу відео. В основі підходу лежать трансформації вхідних даних, а саме 
кадрів, за допомогою згорткових нейронних мереж. Під час аналізу кадрів 
згорткова нейронна мережа виділяє важливі просторові ознаки для кожного 
кадру у відео, такі як текстури, краї, важливі об’єкти та їх взаємодію. В 
результаті обробки згортковою нейронною мережею вхідне зображення 
кодується у вектор, який зберігає в собі важливу для аналізу інформацію. 
Наступним кроком є передача цих даних до рекурентної нейронної мережі, яка 
може аналізувати зміни в цих характеристиках відносно часової змінної. 
Завдяки цьому підходу стає можливим ефективне виділення просторових 
ознак, використовуючи згорткові нейронні мережі, при чому зберігаючи 
можливість для подальшого аналізу, використовуючи довгострокові 
залежності між кадрами. Недоліком цього підходу є складність навчання таких 
моделей через проблему затухання градієнтів при навчанні довгих 
послідовностей, а також високі обчислювальні витрати та низька швидкість 
таких моделей [56]. 
Також можлива заміна рекурентних нейронних мереж на моделі 
архітектури трансформер. У цьому випадку стає можливим застосування 
механізму самоуваги для аналізу глобальних просторових та часових 
46 
залежностей. При використанні такого підходу зникає проблема затухаючого 
градієнту, викликана застосуванням рекурентних нейронних мереж, та 
покращується точність завдяки здатності аналізувати довгострокові 
залежності. Проте така модель може мати високі обчислювальні вимоги через 
квадратичну складність розрахунку механізму самоуваги, особливо на 
великих наборах даних. Також при використанні архітектури на основі 
трансформерів потрібна значно більша кількість даних для навчання [57]. 
Для 
зменшення кількості обрахунків можливе використання 
тривимірних згорткових нейронних мереж. У цьому випадку тривимірні 
згорткові нейронні мережі можуть виділяти одночасно просторові та часові 
ознаки для певного відрізку відео. В результаті такого аналізу стає можливим 
значно зменшити кількість вхідних даних до моделі трансформеру. При цьому 
завдяки використанню моделі трансформеру зберігається можливість до 
глобального аналізу залежностей у відео [58]. 
Також можливий гібрид згорткових нейронних мереж, рекурентних 
згорткових мереж та моделей трансформеру. У цьому випадку кожен кадр 
спочатку подається до згорткової нейронної мережі для виділення 
просторових ознак. Далі виділені ознаки передаються до рекурентної 
нейронної мережі для моделювання часових залежностей. Згенеровані ознаки 
за допомогою рекурентних нейронних мереж передаються в модель на основі 
трансформеру з метою додаткового аналізу, використовуючи глобальні 
залежності. Такий підхід має високу точність завдяки комплексному аналізу 
просторових, часових та глобальних залежностей. Однак така архітектура 
потребує дуже високих обчислювальних ресурсів, має низьку швидкодію та 
потребує великих наборів даних для навчання [59]. 
1.3. Сучасні підходи до оптимізації моделей для обробки відео 
47 
Сучасні нейронні мережі активно застосовуються для аналізу відео та 
мають високу точність завдяки здатності аналізувати просторові та часові 
залежності, а також виявляти ключові закономірності на великих масивах 
даних. Проте застосування таких моделей потребує великої кількості 
обчислювальних ресурсів, що значно обмежує використання таких моделей 
для практичного застосування, де важлива висока швидкість виконання, 
ресурси обмежені, а низьке енергоспоживання є критично важливим. 
Через ці обмеження розробники та дослідники приділяють особливу 
увагу оптимізації моделей. Метою оптимізації моделей є зменшення 
обчислювальної складності, скорочення розміру моделей та зменшення 
енергоспоживання, при цьому зберігаючи оригінальну точність моделі або 
маючи мінімальні втрати по точності. Один з найбільш поширених способів 
оптимізації моделей — це прунінг. Цей підхід полягає у визначенні нейронів 
та зв’язків моделі, які мають найменший вплив на отримання кінцевого 
результату, та подальшому їх видаленні. Застосування прунінгу дозволяє 
значно зменшити розмір моделі та пришвидшити швидкість обробки [60]. 
Квантування є іншим методом оптимізації, який полягає в зменшенні 
числового представлення параметрів моделі. Під час квантування параметри 
переводяться з 32-бітних чисел до 16-бітних чи навіть 8-бітних представлень. 
Завдяки цьому значно зменшується необхідний обсяг пам’яті для 
використання моделі та зменшуються обчислювальні витрати на арифметичні 
операції, що є важливим для пристроїв з низькою обчислювальною 
потужністю [61]. 
Ще одним методом оптимізації нейронних мереж є застосування 
дистиляції знань. При застосуванні цього підходу розробники мають 
можливість спочатку навчити велику модель для досягнення максимальної 
точності, незважаючи на обчислювальні витрати. Далі розробляється менша 
48 
модель, яка буде відповідати вимогам щодо обчислювальних ресурсів та 
розміру, і навчається вона, використовуючи не тільки анотовані дані з 
датасету, але й результати обчислень оригінальної моделі. Завдяки цьому мала 
модель може ефективно зберігати ключову інформацію про дані та поведінку 
оригінальної моделі при значному зменшенні її розміру та обчислювальної 
складності [62]. 
При використанні хмарних технологій відкривається додаткова 
можливість ефективно використовувати паралельні розрахунки з метою 
значного пришвидшення отримання результатів. 
1.3.1. Використання прунінгу для оптимізації моделей 
Однією з найбільш ефективних стратегій зменшення обчислювальної 
складності моделей вважається застосування прунінгу, так як цей підхід 
дозволяє зберігати високий рівень продуктивності при значному зниженні 
кількості параметрів моделі, що значно підвищує швидкодію. Механізм 
прунінгу полягає у видаленні нейронів чи зв’язків між ними, які мають 
найменший вплив на точність моделі, таким чином зменшуючи їх і створюючи 
більш компактну та швидку архітектуру нейронної мережі [63]. 
Зазвичай методи прунінгу поділяють на дві категорії: неструктурований 
та структурований прунінг. Неструктурований прунінг видаляє окремі ваги в 
мережі, що значно зменшує розмір моделі, але в процесі створює розріджені 
матриці. Хоча це і приводить до зменшення обчислювальної складності, це не 
завжди може забезпечити апаратне прискорення. Зазвичай цей метод добре 
показує себе, коли кількість параметрів для прунінгу має дуже великий 
відсоток відносно загальної кількості параметрів моделі, або при розрахунку 
результатів нейронної мережі за допомогою процесора замість відеокарти. 
Структурований прунінг, на відміну від неструктурованого, видаляє не окремі 
зв’язки, а повноцінні структури, такі як фільтри, канали або нейрони. Завдяки 
49 
цьому архітектура після структурованого прунінгу залишається більш 
регулярною та може легко масштабуватися при застосуванні її на сучасних 
апаратних засобах [64, 65]. 
При застосуванні методу прунінгу важливо поєднувати його з іншими 
методами оптимізації, такими як додаткове навчання після прунінгу. Це є 
важливим кроком після застосування прунінгу, так як дозволяє моделі 
навчатися додатково, але вже використовуючи нову архітектуру. Завдяки 
цьому модель після прунінгу може додатково збільшити свою точність, після 
застосування донавчання, тим самим мінімізуючи зменшення точності, 
викликане видаленням частини архітектури. Також існують адаптивні 
підходи, які дозволяють змінювати рівень розрідженості матриць залежно від 
вхідних даних та задачі, яку виконує модель. Це підтверджується алгоритмами 
на основі "Lottery Ticket Hypothesis", які довели, що в великих та складних 
моделях існують менші моделі, які в цих дослідженнях називаються 
виграшними білетами, які можна тренувати окремо, при цьому зберігаючи 
ефективність початкової моделі [67, 68]. 
Ще одним типом прунінгу, який набирає популярність, є 
прогнозувальний прунінг, який виконується на етапі ініціалізації нейронної 
мережі. Цей підхід дозволяє уникнути попереднього навчання повної моделі, 
що значно знижує витрати часу та ресурсів ще на етапі навчання нейронної 
мережі. 
1.3.2. Квантування моделей 
Квантування нейронних мереж є простою, але ефективною технологією 
оптимізації, яка дозволяє значно зменшувати обчислювальні витрати та 
потребу в пам’яті. При цьому втрата точності при застосуванні квантування є 
мінімальною. Так як робота з відео потребує великих обчислювальних 
ресурсів, застосування квантування може бути надзвичайно важливим. Також 
50 
застосування цієї технології може дозволити перенести розрахунки на 
мобільні пристрої та пристрої з обмеженими ресурсами, а також зменшити 
енергоспоживання при використанні таких моделей. Ідея квантування полягає 
в зменшенні розрядності даних, тобто переході від 32-бітних чисел з 
плаваючою комою до чисел з меншою розрядністю, таких як 16-бітні числа з 
рухомою комою або 8-бітні цілі числа [68, 69]. 
Залежно від задач та доступних ресурсів можуть використовуватись 
різні методи квантування. Перший підхід полягає в квантуванні після 
навчання моделі. Цей підхід є дуже простим та швидким, але недоліком цього 
підходу може стати втрата точності, особливо якщо переводити параметри 
моделі до дуже низької розрядності. Для вирішення цієї проблеми 
застосовують методи коригування помилок, такі як адаптивне округлення 
даних. Іншим підходом є квантування з урахуванням навчання, під час цього 
підходу процес квантування є вбудованим у процес навчання моделі. Це 
дозволяє нейронній мережі адаптуватися до зміни розрядності та зберігати 
точність при скороченні розрядності параметрів нейронної мережі [70, 71]. 
При застосуванні квантування розрізняють однорідні та неоднорідні 
схеми. Однорідна схема квантування має фіксований крок між рівнями, 
набагато легша в реалізації, особливо на рівні апаратного забезпечення, та 
широко використовується для великих моделей. Неоднорідне квантування є 
більш складним через забезпечення відповідності параметрів моделі, що 
призводить до меншої втрати точності, що може бути критичним для задач, 
які потребують високої точності [72]. 
До переваг застосування квантування можна віднести значне зменшення 
енергоспоживання, зменшення витрат на апаратні ресурси та збільшення 
швидкодії обробки. Це дозволяє ефективно використовувати нейронні мережі 
на пристроях з обмеженими ресурсами чи аналізувати дані в режимі реального 
часу, що може бути важливо в задачах, пов’язаних з обробкою відеоданих. Але 
при застосуванні квантування важливо враховувати, що точність моделі може 
51 
зменшуватись, особливо при переході до низької розрядності параметрів 
нейронної мережі. Також викликом може стати адаптація квантизованої 
нейронної мережі до певних апаратних платформ, так як ці платформи можуть 
не мати оптимізованих операцій для роботи зі значеннями, які мають 
нестандартну розрядність, що в свою чергу може не пришвидшити час 
виконання моделі, а в деяких випадках навіть сповільнити її. 
1.3.3. Інтеграція дистиляції знань для підвищення швидкодії 
Процес дистиляції знань полягає в передачі знань від великих та 
складних моделей, які називають вчителями, до менших моделей, які 
називаються студентами, забезпечуючи збереження точності моделі при 
значному зменшенні обчислювальних витрат. Дистиляція знань часто 
застосовується для зменшення розміру моделей та їх прискорення [73]. 
Однією з головних особливостей дистиляції знань є можливість 
перенесення важливої концептуальної інформації, яка отримується завдяки 
навчанню великих нейронних мереж. Це відбувається завдяки інтеграції в 
навчання не лише розмічених даних з датасету, але й з використанням 
результатів, які повертає модель-вчитель. Таким чином модель-студент 
отримує можливість більш точно переймати знання з моделі-вчителя. Так як 
відеодані включають в себе комплексну інформацію, яка має одночасно 
просторові та часові залежності, дистиляція знань допомагає забезпечити 
адаптацію менших моделей-студентів до роботи з складними залежностями 
[74, 75]. 
Додаткові дослідження показують, що застосування методу дистиляції 
знань може використовуватися для покращення графових нейронних мереж та 
мереж на основі архітектури трансформерів, які активно застосовуються в 
аналізі відеоданих. Такі підходи, як використання м’якої розмітки чи стратегія 
багаторівневої 
дистиляції, 
52 
дозволяють збалансувати точність та 
продуктивність моделі [76, 77]. 
1.4. Аналіз вимог до програмного забезпечення та постановка 
наукового завдання 
Проведений аналіз методів визначення відеоатрибутів показав, що 
найбільшу ефективність при аналізі відеоконтенту демонструють підходи, 
засновані на використанні глибоких нейронних мереж. Особливу увагу 
заслуговують архітектури на основі трансформерів, такі як візуальні 
трансформери для відео. Традиційні алгоритми, які базуються на використанні 
математичних підходів чи згорткових нейронних мереж, показують обмежену 
здатність до ефективного аналізу просторових та часових залежностей у 
відеоконтенті, що, в свою чергу, призводить до низької точності при 
визначенні зміни планів та сцен, особливо у випадках сучасного 
відеоконтенту, який може містити в собі складні переходи, коли сцени 
змінюються поступово, чи при необхідності розпізнавати складні концепти у 
взаємодії між об’єктами. 
Також важливим викликом у сфері аналізу відеоконтенту є підвищення 
швидкодії та ефективності обробки відеоконтенту. В той час як використання 
глибоких нейронних мереж для аналізу відеоконтенту має високу точність, 
потреба в обчислювальних ресурсах сильно зростає, що значно обмежує 
застосування таких моделей для задач реального світу. Для вирішення 
проблеми з потребою у високих обчислювальних ресурсах необхідно 
застосовувати техніки оптимізації, такі як прунінг, квантування чи дистиляція 
знань, що може дозволити зменшити розмір моделі та вимоги моделі до 
обчислювальних ресурсів без значної втрати точності. 
Постає задача розробки методів та програмних засобів, що дозволяють 
точно та швидко визначати зміни планів та сцен, та на основі цього розробити 
53 
програмне забезпечення, яке дозволить оптимізувати процес визначення 
відеоатрибутів, зберігаючи точність розпізнавання. Основна наукова 
проблема полягає у поєднанні підходів до сегментації сцен за допомогою 
сучасних методів аналізу відео за допомогою візуальних трансформерів для 
відео з метою отримання високої точності та мінімізації обчислювальних 
витрат. Виходячи з поставленої наукової проблеми, сформульовано 
функціональні вимоги (ФВ), які представлено у вигляді таблиці 1.1. 
Вимога 
Таблиця 1.1 Функціональні вимоги до системи розподіленого 
визначення відеоатрибутів 
Код 
вимоги 
ФВ1 
Забезпечення можливості визначення планів на відео за 
допомогою поєднання математичних підходів з рекурентними 
нейронними мережами в режимі реального часу 
ФВ2 
Забезпечення можливості швидкого визначення сцен на відео за 
допомогою візуальних трансформерів для відео 
ФВ3 
ФВ4 
Забезпечення зв’язку між модулями  за допомогою веб-запитів 
Забезпечення розгортання модулів як серверів  
ФВ5 
Забезпечення можливості додавання нових модулів для 
розпізнавання відеоатрибутів 
ФВ6 
Забезпечення автоматичної адаптації системи до навантаження 
Нефункціональні вимоги (НФВ), які рекомендовано врахувати при 
розробці ПЗ даного типу, наведено в таблиці 1.2 
54 
Таблиця 1.2 Нефункціональні вимоги до системи розподіленого 
визначення відеоатрибутів 
Код вимоги 
НФВ1 
Вимога та її опис 
Надійність: програмне забезпечення (ПЗ) повинно 
функціонувати 
безвідмовно, 
консистентність аналізу даних 
НФВ2 
забезпечуючи 
Сумісність та інтеграція: при розробці ПЗ потрібно 
передбачити сумісність з іншими системами та 
інструментами для визначення відеоатрибутів 
НФВ3 
Продуктивність: ПЗ повинно швидко оброблювати дані та 
ефективно передавати зображеня між модулями 
Метою дисертаційного дослідження є підвищення точності та 
швидкодії розбиття відео на сцени шляхом розробки моделей з використанням 
візуальних трансформерів для відео та розробка спеціальних програмних 
засобів для зниження обчислювальних витрат при визначенні атрибутів. 
Об'єктом досліджень є процес обробки відеоданих з використанням 
розбиття відео на сцени за допомогою візуальних трансформерів для відео та 
оптимізація програмних засобів при визначені атрибутів у відео. 
Предметом дослідження є удосконалення моделей розбиття відео на 
сцени за допомогою візуальних трансформерів для відео та підвищення 
швидкодії програмних засобів з метою зниження обчислювальних витрат при 
аналізі відеоданих. 
Для досягнення мети в дисертації вирішено такі наукові завдання: 
1. 
2. 
3. 
4. 
Виконати аналіз існуючих методів розбиття відео на плани. 
Виконати аналіз існуючих методів розбиття відео на сцени. 
Дослідити швидкодію існуючих методів. 
Дослідити ефективність існуючих методів при застосуванні їх для 
сучасного відеоконтенту. 
5. 
55 
Розробити новий алгоритм розбиття відео на плани за допомогою 
нейронних мереж. 
6. 
Розробити новий алгоритм розбиття відео на сцени, 
використовуючи плани та візуальні трансформери для відео. 
7. 
Розробити розподілену архітектуру системи для швидкого 
визначення атрибутів у відео за допомогою розбиття на плани та сцени на 
основі нейронних мереж. 
1.5. Висновки до розділу 1 
Розділ містить аналіз існуючих підходів до визначення відеоатрибутів, 
що є важливою складовою автоматизованого аналізу відеоконтенту. Було 
розглянуто традиційні методи визначення зміни сцен та планів у 
відеоконтенті, які засновані на використанні математичних алгоритмів, а 
також було розглянуто використання глибоких нейронних мереж для 
вирішення цієї задачі. Особливої уваги було приділено використанню 
архітектури візуальних трансформерів для відео, яка демонструє високу 
точність при аналізі відеоконтенту завдяки здатності ефективно аналізувати 
просторові та часові залежності у відеопослідовностях. 
Було розглянуто методи оптимізації нейронних мереж, такі як прунінг, 
квантування та дистиляція знань. Аналіз цих методів продемонстрував їх 
ефективність у зменшенні обчислювальної складності моделей та 
пришвидшенні їх виконання, що дозволяє ефективно застосовувати їх для 
задач реального світу, які потребують високої швидкодії при використанні на 
пристроях з обмеженими обчислювальними ресурсами. Особливої уваги 
заслуговує метод прунінгу, який дозволяє оптимізувати моделі ще на етапі 
навчання, що забезпечує додаткову оптимізацію процесів навчання, що може 
бути критичним при розробці глибоких нейронних мереж. 
56 
Аналіз існуючих у відкритому доступі програмних засобів і підходів до 
визначення зміни планів показав, що ці методи мають недостатнью точність 
при роботі з сучасним відеоконтентом, що призводить до потреби розробки 
нових методів для визначення зміни планів. Існуючі програмні засоби і методи 
визначення зміни сцен показав, що ці методи не мають можливості ефективно 
використовувати контекст сцен при аналізі, що призводить до потреби 
розробки нових програмних засобів і методів визначення зміни сцен з 
врахуванням контексту відеоконтенту. Аналіз методів прунінгу нейронних 
мереж показав відсутність підходів для прунінгу перед навчанням для моделей 
архітектури трансформерів для відео. Цей факт дозволяє визначити напрямок 
подальшого дослідження та вимоги до архітектури програмної системи.  
57 
РОЗДІЛ 2. ВДОСКОНАЛЕННЯ МЕТОДІВ СЦЕННОГО 
РОЗБИТТЯ ТА АНАЛІЗУ ВІДЕОАТРИБУТІВ 
2.1. Алгоритми розбиття відео на сцени 
У сучасному світі обсяг відеоданих активно зростає, що призводить до 
потреби вдосконалювати існуючі методи роботи з відеоданими з метою 
покращення точності та швидкості аналізу. Для оптимізації процесу аналізу 
відеоконтенту важливою стає розробка методів визначення переходів сцен та 
планів у відео, оскільки це забезпечує структурованість контенту та полегшує 
подальші аналітичні завдання завдяки зменшенню необхідної кількості кадрів 
для аналізу без втрати оригінальної точності. 
У результаті застосування підходу розбиття відео на сцени та плани 
вирішення таких задач, як пошук за змістом, підсумовування відео, 
визначення ключових моментів у відео, стає набагато швидшим і потребує 
значно менших обчислювальних потужностей. Проте класичні підходи до 
вирішення задач розбиття відео на сцени та плани, які базуються на побудові 
простих математичних моделей чи аналізі гістограм, показують низьку 
точність аналізу, особливо в умовах сучасного відеоконтенту [78]. 
Наразі є пряма тенденція до ускладнення наповнення відеоконтенту, що 
призводить до скорочення довжини сцен та планів, а також до застосування 
більш складних переходів між планами. 
Використання глибоких нейронних мереж для задачі визначення 
переходів між сценами та планами дозволяє значно покращити точність 
роботи моделей. Це зумовлено можливістю таких моделей ефективно 
враховувати просторові та часові залежності у відео, що призводить до більш 
якісного визначення контексту відео. 
Сучасні моделі глибоких нейронних мереж, такі як візуальні 
трансформери для відео, добре підходять для вирішення подібних задач, 
оскільки вони можуть не тільки визначати просторові та часові 
58 
характеристики відео, але й ефективно аналізувати контекст всього відео за 
допомогою механізму самоуваги, що є надзвичайно важливим аспектом при 
виявленні зміни сцен. 
2.1.1. Основні підходи до розбиття на сцени 
Класичні підходи до визначення зміни сцен у відео зазвичай 
ґрунтуються на аналізі змін між послідовними кадрами. Здебільшого в них 
використовується аналіз гістограм, що дозволяє виявляти різкі зміни в 
послідовності кольорів чи яскравості. Метод порівняння гістограм дозволяє 
ефективно визначати межі сцен за умови сильних відмінностей між сусідніми 
кадрами [79]. 
Проте в сучасному відеоконтенті, де сцени можуть мати високу 
динаміку, різкі зміни кольорів у межах однієї сцени та складні переходи, цей 
метод починає показувати низьку точність. 
Іншим підходом до вирішення задачі визначення меж сцен та планів є 
аналіз країв на зображенні. Цей метод виявляє крайові ознаки на послідовних 
кадрах та порівнює їх. У разі різкої зміни кількості чи розташування країв цей 
метод сигналізує про можливий перехід між сценами. 
При застосуванні такого методу часто використовуються градієнтні 
методи та аналіз контурів, що дозволяє отримати високу швидкість аналізу. 
Хоча цей метод не такий чутливий до різких змін кольорів, він все ще погано 
справляється з високою динамікою у сценах та зі складними переходами між 
планами та сценами. 
Іншим підходом до вирішення проблеми визначення зміни сцен та 
планів є аналіз часових кореляцій. Цей підхід аналізує кореляцію між 
пікселями на сусідніх кадрах для виявлення змін у структурі зображення. На 
основі змін часової кореляції визначаються переходи між сценами та планами. 
59 
Цей метод добре підходить для аналізу відеоконтенту, який має повільні 
переходи між сценами та планами [80]. 
Також існує підхід, який базується на визначенні ключових кадрів. Хоча 
в цьому підході не визначаються чіткі межі сцен та планів, цей метод дозволяє 
ефективно визначати ключові кадри всередині кожного плану. Ключові кадри 
у цьому підході визначаються шляхом аналізу зміни текстури, кольору або 
руху між кадрами, що дозволяє спростити подальший аналіз відеоконтенту 
[81]. 
Проаналізувавши ці підходи, можна зробити висновок, що вони можуть 
ефективно визначати зміни планів у простих відео. Проте при роботі з 
сучасним відеоконтентом ці методи стикаються з проблемами аналізу 
складних переходів та сцен, які містять багато динамічних елементів. Також 
недоліками таких підходів є нездатність визначати контекст сцен, що 
унеможливлює розрізнення переходів між сценами та планами. 
Використання глибоких нейронних мереж для вирішення задачі 
визначення зміни планів та сцен відкриває нові можливості для аналізу. Це 
зумовлено можливістю глибоких нейронних мереж ефективно визначати 
просторові та часові характеристики у відео. Також із розвитком архітектур на 
основі трансформерів відкривається можливість ефективно аналізувати ціле 
відео одночасно завдяки механізму самоуваги. 
При застосуванні глибоких нейронних мереж важливо враховувати їхні 
можливості та обмеження. Для задачі визначення переходів між сценами 
важливо, щоб модель мала змогу розуміти контекст як окремих кадрів, так і 
контекст відео в цілому. Задачу визначення контексту на зображенні добре 
вирішують згорткові нейронні мережі та візуальні трансформери. 
За рахунок використання операцій згортки та пулінгу згорткові нейронні 
мережі можуть ефективно виділяти особливості на зображенні, починаючи з 
базових елементів, таких як межі об’єктів та переходи між кольорами, а потім 
виокремлюючи важливі для аналізу елементи. Візуальні трансформери, у свою 
60 
чергу, розбивають зображення на невеликі блоки, кодують їх та потім, на 
основі механізму самоуваги, шукають важливі зв’язки між цими блоками [82]. 
Цей підхід дозволяє аналізувати контекст усього зображення одночасно, 
що призводить до більш якісного визначення контексту зображення загалом. 
Проте недоліком цих підходів є нездатність визначати часові залежності. 
Для визначення часових залежностей часто використовують рекурентні 
нейронні мережі або звичайні трансформери. Хоча рекурентні нейронні 
мережі можуть ефективно визначати часові залежності, їхнім недоліком є 
складність навчання для тривалого контенту через проблеми із затухаючим 
градієнтом. 
Також для рекурентних нейронних мереж важко зберігати контекст 
протягом тривалого проміжку часу, що часто може призводити до його 
перезапису останніми даними. Проте можливим є поєднання підходів 
згорткових та рекурентних нейронних мереж. У цьому випадку зображення 
спочатку кодуються за допомогою згорткових нейронних мереж, що дозволяє 
виділити просторові ознаки на кадрах, а потім ці закодовані значення 
передаються до рекурентної нейронної мережі для визначення часових 
залежностей [83]. 
Більш сучасним підходом є заміна рекурентних нейронних мереж 
моделями архітектури трансформерів. На відміну від рекурентних нейронних 
мереж, ця архітектура немає проблем із затухаючим градієнтом та, крім того, 
може ефективно аналізувати часовий контекст відеоконтенту за допомогою 
механізму самоуваги [84]. 
Проте недоліком цих підходів є високі обчислювальні витрати, що 
зумовлено великими розмірами таких моделей. Також це, своєю чергою, 
призводить до потреби у більшій кількості навчальних даних під час навчання. 
Також поєднання просторових та часових характеристик можливе при 
використанні тривимірних згорткових нейронних мереж та візуальних 
трансформерів для відео. Тривимірні згорткові нейронні мережі 
61 
використовують тривимірні ядра для шарів згортки, що дозволяє одночасно 
визначати просторові та часові залежності між кадрами. Це дає змогу 
відстежувати зміни у відеоконтенті та визначати на основі цього зміни сцен та 
планів. 
Проте недоліком цього підходу є обмежений розмір ядра. Через це 
тривимірні згорткові нейронні мережі не можуть отримувати інформацію з 
кадрів, які розташовані далеко один від одного. Це призводить до того, що 
хоча ці моделі можуть ефективно визначати зміни планів, вони не мають 
достатньо контексту для ефективного визначення змін сцени. 
Натомість візуальні трансформери для відео можуть, завдяки механізму 
самоуваги, ефективно визначати переходи між сценами, порівнюючи 
фрагменти відео, які можуть бути розташовані далеко один від одного. 
2.1.2. Використання глибоких нейронних мереж 
Визначення зміни сцен та планів є складною задачею, що потребує 
вирішення ряду технічних та практичних викликів. Основна складність 
полягає у складності сучасного відеоконтенту, оскільки він включає різкі 
зміни освітлення, швидкі рухи камери, об’єкти, які швидко рухаються, та 
складні композиції сцен. Ця складність робить виявлення зміни сцени дуже 
важким для методів, які не можуть ефективно аналізувати часові залежності 
впродовж усього відео і базуються на виявленні змін між сусідніми кадрами. 
Також використання глибоких нейронних мереж потребує значних 
обчислювальних ресурсів, особливо в разі архітектур на основі трансформерів, 
оскільки їхня складність значно зростає при аналізі тривалих відео чи відео з 
високою роздільною здатністю. Необхідність у високих обчислювальних 
ресурсах значно обмежує використання цих моделей у задачах реального світу 
[85]. 
62 
Окремою проблемою є обмеженість даних для навчання. Процес 
анотування відео є вкрай складним та часозатратним, що значно обмежує 
доступ до великих, різноманітних та добре розмічених наборів даних. Також є 
проблема суб’єктивності визначення сцен, що може призводити до 
неточностей ще на етапі навчання. 
Цю проблему можна чітко побачити при аналізі датасету BBC Planet 
Earth, який пропонує п’ять різних розміток для визначення зміни сцен. У 
результаті моделі, які можуть показувати високу ефективність на певних 
наборах даних, можуть стикатися із труднощами узагальнення при роботі з 
новими типами відеоконтенту з інших доменів або відео, створених в іншому 
стилі. Через це культурні та художні відмінності у стилях відеоконтенту 
можуть значно знижувати точність визначення сцен [86, 87]. 
Можливими напрямками розвитку є покращення існуючих датасетів або 
розробка нових підходів до аналізу, які дозволять ефективніше 
використовувати наявні дані. Також можливий розвиток мультимодальних 
підходів, які прийматимуть на вхід не лише фрейми відео, а й аудіоскладову 
та субтитри. 
У цьому випадку модель зможе отримувати додаткову важливу 
інформацію, що міститься в аудіоскладовій відео. Також важливою є 
оптимізація розроблених моделей з метою зменшення необхідних 
обчислювальних ресурсів та підвищення їхньої швидкодії. 
Таким чином, застосування методів прунінгу, квантування або 
дистиляції знань дозволить оптимізувати моделі для ефективного аналізу 
великої кількості відеоконтенту. 
2.1.3. Перспективні напрямки розвитку 
Визначення зміни сцен та планів є складною задачею, що потребує 
вирішення ряду технічних та практичних викликів. Основна складність 
63 
полягає у складності сучасного відеоконтенту, оскільки він включає різкі 
зміни освітлення, швидкі рухи камери, об’єкти, які швидко рухаються, та 
складні композиції сцен. Ця складність робить виявлення зміни сцени дуже 
важким для методів, які не можуть ефективно аналізувати часові залежності 
впродовж усього відео і базуються на виявленні змін між сусідніми кадрами. 
Також використання глибоких нейронних мереж потребує значних 
обчислювальних ресурсів, особливо в разі архітектур на основі трансформерів, 
оскільки їхня складність значно зростає при аналізі тривалих відео чи відео з 
високою роздільною здатністю. Необхідність у високих обчислювальних 
ресурсах значно обмежує використання цих моделей у задачах реального світу 
[85]. 
Окремою проблемою є обмеженість даних для навчання. Процес 
анотування відео є вкрай складним та часозатратним, що значно обмежує 
доступ до великих, різноманітних та добре розмічених наборів даних. Також є 
проблема суб’єктивності визначення сцен, що може призводити до 
неточностей ще на етапі навчання. 
Цю проблему можна чітко побачити при аналізі датасету BBC Planet 
Earth, який пропонує п’ять різних розміток для визначення зміни сцен. У 
результаті моделі, які можуть показувати високу ефективність на певних 
наборах даних, можуть стикатися із труднощами узагальнення на нові типи 
відеоконтенту з інших для моделі доменів або відео, створених в іншому стилі. 
Через це культурні та художні відмінності у стилях відеоконтенту можуть 
значно знижувати точність визначення сцен [86, 87]. 
Можливими напрямками розвитку є покращення існуючих датасетів або 
розробка нових підходів до аналізу, які дозволять ефективніше 
використовувати наявні дані. Також можливий розвиток мультимодальних 
підходів, які прийматимуть на вхід не лише фрейми відео, а й аудіоскладову 
та субтитри. 
64 
У цьому випадку модель зможе отримувати додаткову важливу 
інформацію, що міститься в аудіоскладовій відео. Також важливою є 
оптимізація розроблених моделей з метою зменшення необхідних 
обчислювальних ресурсів та підвищення їхньої швидкодії. 
Таким чином, застосування методів прунінгу, квантизації або дистиляції 
знань дозволить оптимізувати моделі для ефективного аналізу великої 
кількості відеоконтенту. 
2.1.4. Критерії вибору архітектури 
Вибір архітектури для вирішення задачі визначення зміни сцен є 
складним процесом, який включає аналіз вимог до технічних та ресурсних 
обмежень системи. Також необхідно враховувати здатність моделі до аналізу, 
зокрема визначення просторових та часових залежностей. 
Спочатку слід проаналізувати вихідні дані, які потрібно аналізувати. 
При аналізі відеоконтенту важливо враховувати як технічні фактори, зокрема 
тривалість відеоконтенту, частоту кадрів та дозвіл відео, так і концептуальні 
особливості, такі як складність сцен та переходів між ними. 
Доцільним підходом до аналізу відео є уніфікація відеоданих шляхом 
приведення всіх відео до єдиної частоти кадрів та уніфікованого розміру 
зображення. Це може значно зменшити потребу в навчанні моделі на відео з 
різною частотою кадрів. Проте, якщо необхідно аналізувати дані в режимі 
реального часу, можна застосувати інший підхід, а саме створення варіацій 
одного й того самого відео з різною частотою кадрів під час тренування. 
Різні дозволи відео також можуть бути уніфіковані до спільного розміру 
як на етапі навчання, так і під час аналізу відеоданих у реальних 
застосуваннях. 
На основі цього аналізу можна зробити висновок, що технічні параметри 
відео не впливають на вибір архітектури, проте вимагають уваги при 
65 
підготовці даних до тренування. Крім того, на етапі використання моделі, 
відео також слід трансформувати до уніфікованого формату. 
Проте, при аналізі концептуальних особливостей відео стає зрозуміло, 
що підходи, засновані на математичних моделях, згорткові нейронні мережі, 
рекурентні нейронні мережі та мережі на основі трансформерів, не підходять 
для вирішення цієї задачі через нездатність одночасно охоплювати просторові 
та часові особливості у відео. 
Проте комбінація цих підходів може дозволити визначати зміни сцен 
завдяки поєднанню визначення просторових особливостей за допомогою 
згорткових нейронних мереж та часових залежностей за допомогою 
рекурентних нейронних мереж чи моделей архітектури трансформерів. Також 
для вирішення таких задач можна використовувати тривимірні згорткові 
мережі та візуальні трансформери для відео, оскільки вони здатні одночасно 
визначати просторові та часові залежності. 
Ще одним важливим аспектом є інтеграція такої системи у більш 
масштабну систему, яка на основі визначення зміни сцен та планів буде 
виконувати додаткові задачі, такі як визначення атрибутів у відео. У цьому 
випадку необхідно враховувати, щоб система була достатньо швидкою, і 
процес визначення сцен не сповільнював роботу до моменту, коли розбиття на 
сцени стало б недоречним або малоефективним. 
Зважаючи на цю особливість задачі, архітектури, що містять рекурентні 
нейронні мережі, погано підходять для її вирішення через низьку швидкість 
виконання у порівнянні з іншими глибокими нейронними мережами. При 
навчанні моделі також важливо враховувати обсяг та якість доступних 
навчальних даних. Зі збільшенням розміру моделі вона починає потребувати 
більшої кількості даних для навчання, щоб ефективно навчитися 
узагальнювати знання. 